 ## Uruchomienie
 W celu uruchomienia aplikacji należy w projekcie otworzyć "appsettings.json", a następnie w zmiennej "DefaultConnection" zmienić "Id" na własny Login oraz "Password" na własne hasło do bazy. Tak samo należy postąpić w "appsettings.Development.json". W folderze "Baza danych-skrypt" znajduje się skrypt bazy danych, który należy uruchomić w SQL Server Management Studio.

## Cel 
  Celem projektu jest stworzenie aplikacji do liczenia spożytych kalorii używając interfejsu API (ang. Application Programming Interface) za pomocą ASP.NET Core 3, wywoływanego przy użyciu języka JavaScript - wykorzystując bibliotekę React.
Założeniem projektu jest umożliwienie użytkownikowi po zalogowaniu na wprowadzenie swoich danych takich jak wzrost, waga, wiek, aktywność, które pozwalają na wyznaczenie celu kalorycznego na dzień. Następnie użytkownik ma możliwość wprowadzenia produktów, które spożył w ciągu dnia. Kalorie tych produktów zostaną automatycznie odjęte od celu kalorycznego pozwalając użytkownikowi na łatwiejsze zauważenie, tego ile dane produkty mają kalorii oraz czy nie jest przekraczane dzienne zapotrzebowanie kaloryczne. Aplikacja powinna pomagać w obserwacji ilości spożywanych kalorii w ciągu dnia oraz tego jak to oraz poziom aktywności wpływa w dłuższym okresie czasu na wagę użytkownika. Po wprowadzeniu i aktualizowaniu danych użytkownika aplikacja umożliwia wizualne przedstawienie na wykresie dwóch parametrów: wyznaczonego celu kalorycznego na dzień oraz wagi, co pozwala użytkownikowi na obserwacje tego jak te parametry się u niego zmieniają w czasie.

## Back-end
  Warstwa back-end aplikacji stworzona jest w technologii C# z użyciem szablonu API + React.js + uwierzytelnianie. Back-end składa się z wielu klas pogrupowanych według funkcjonalności, takich jak modele, kontekst, kontrolery oraz migracje. Modele to zestaw klas, które reprezentują dane, którymi zarządza aplikacja. W modelach opisana jest struktura danych, które docelowo przechowuje się w bazie. Kontekst bazy danych jest główną klasą, która służy do koordynowania funkcji modelu danych, definiuje połączenia między tabelami, a także typy czy zależności danych atrybutów w bazie wykorzystując do tego wcześniej stworzone modele. Za jego pomocą są automatycznie generowane pliki migracji, dzięki którym przy każdym uruchamianiu projektu i aktualizowaniu bazy danych, w każdym środowisku są w stanie stworzyć tę samą strukturę bazy. Dzięki czemu nie trzeba jej przechowywać. Automatycznie generowane kontrolery na podstawie modelu oraz kontekstu służą do tworzenia metod API, które pozwalają na odczyt danych oraz operacje w bazie danych.
  
Automatycznie wygenerowane w kontrolerach dostępne metody API:
* metoda GET - służy do pobierania danych z bazy,
* metoda PUT - służy do aktualizowania danych z bazy,
* metoda POST - służy do przekazywania danych do bazy,
* metoda DELETE - służy do usuwania danych z bazy

## Front-end
  Warstwa front-end aplikacji stworzony jest w technologii JavaScript z użyciem biblioteki React i szablonu create-react-app. Poszczególne elementy interfejsu użytkownika są umieszczone w poszczególnych komponentach. Poszczególne komponenty podczas ładowania komunikują się z wcześniej utworzonymi metodami API po stronie back-endu, dzięki czemu mogą wykonywać podstawowe operacje (typu odczyt i zapis) na danych z bazy. Dane w obrębie komponentu zapisywane są w jego stanie i przetwarzane przy użyciu odpowiednich eventów na przyciskach. Dodatkowo z szablonu aplikacji Visual Studio wygenerowane zostały komponenty odpowiedzialne za funkcjonalności autentykacji i autoryzacji.
